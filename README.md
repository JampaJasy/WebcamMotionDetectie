# WebcamMotionDetectie

Concept

Dansen is een passie die ik al 10 jaar lang doe met nog steeds hetzelfde plezier als dat ik ben begonnen. Er is iets aan ‘beweging’ wat mooi is. Ook al doen we het dagelijks kan het ook gezien worden als bijvoorbeeld kunst.  Als ik kijk naar alles wat ik heb gedaan binnen mijn studie was het maken van interactieve installaties (omtrent lichten) toch wel het leukste wat ik gedaan heb. Deze passie wil ik dan ook graag combineren met dans/beweging om iets neer te zetten waar ik op het einde van mijn semester trots op kan zijn.

Het globale idee van mijn project is een dans installatie maken die  live interactie kan bieden op beweging. De bewegingen kunnen algemeen waar iemand bijvoorbeeld  een arm in de lucht gooit, maar kan ook aangepast worden op een dansvoorstelling. Maar de interactieve installatie hoeft niet perse alleen met dans gekoppeld te zijn maar kan ook gebruikt worden voor een theater- /kunst shows.

Mogelijkheden

Aangezien ik verschillende technieken wil implementeren in mijn project is het ook duidelijk dat ik eerst moet onderzoeken welke technieken er allemaal zijn en wat er allemaal mogelijk is binnen deze technieken. Ik had hiervoor een voorbeeld lijst gegeven met technieken die ik wellicht zou kunnen gebruiken. Maar om een beter beeld te creëren voor mijn project wil ik dat er van deze technieken een inzage wordt gemaakt zodat ik er van op de hoogte ben wat er allemaal mogelijk is binnen de gegeven techniek.

Om eerst te kijken wat mogelijk is om beweging te detecteren binnen mijn project ben ik meteen aan de slag gegaan met het kijken wat er al mogelijk is met technieken/componenten die ik al tot mijn bescikking heb bijvoorbeeld mijn webcam. Het doel hier is om te kijken of beweging detectie mogelijk is wat belangrijk is binnen mijn project. 

Conclusie

Beweging detecteren gaat echter moeilijk aangezien je webcam niet bepaalde sensoren bevat om echte beweging op te pakken. Wel is het gelukt om een gebied te bakenen dat als je die 'covered' met je vinger je visuele beelden terug krijgt. Echter bied dit niet de daadwerkelijke interactie waar ik naar op zoek ben. Desalniettemin ben ik wel op iets gekomen wat bewewging detecteert en vervolgens omzet in een kleur. Een klein experiment wat laat zien wat mogelijk is met je webcam en een klein beetje Javascript om input en output te visualiseren. In de toekomst ben ik van plan om te werken met andere sensoren en wellicht ook een kinect als mijn project daarnaartoe neigt. 
